# Universe-simulator
Project for the Functional programming course in FMI, Sofia University "St. Kliment Ohridski"

Тема на проекта:

Симулатор на вселената
Synopsis: да се напише симулатор на частици, които се разпадат недетерминистично до други такива
Известно свойство на Turing-пълните езици, измежду които са Scheme и Haskell, е възможността на тях да бъде написана всяка изчислима функция, включително симулация на цялата Вселена, съгласно съвременното ни разбиране за нея. Точно това е целта на този проект.

Естествено, тъй като времето за защита на проектите е ограничено, нямаме възможност да проверим дали всички 1090 елементарни частици си взаимодействат правилно, заради което Вашият симулатор може да работи само с една първоначална частица. Това ще бъде откритият наскоро бозон на Хигс (Higgs boson).
С цел да ограничим резултата от симулацията до разумни размери, ще приемем, че времето във Вселената тече с честота един такт на всеки 10-25 секунди (а не с реалната честота от един такт на всеки 5,4х10-44 секунди). Това значи, че във всеки такъв момент (всеки такт) бозонът на Хигс има 0.0433% вероятност да се разпадне (source). Ако се случи разпад са възможни следните резултати, дадени с вероятностите им:
един дънен кварк и един дънен антикварк (64,8%)
два W бозона (14,1%)
два глуона (8,82%)
един тау лептон и един антитау лептон (7,04%)
един чаровен кварк и един чаровен антикварк (това са истинските имена) (3,27%)
два Z бозона (1,59%)
два фотона (0,223%)
един Z бозон и един фотон (0,111%)
един мюон и един анти мюон (0,0244%)
един топ кварк и един топ антикварк (0,0216%)
Вероятностите, естествено, се сумират до 100%. Някои от тези частици могат също да проявят разпад. W бозонът, например, във всеки момент има 50% възможност да се разпадне по следните три равновероятни начина:
позитрон и неутрино
антимюон и неутрино
антитау лептон и неутрино
Z бозонът също има 50% вероятност за разпад в даден момент, като възможностите със съответните вероятности са:
неутрино и антинеутрино (20,6%)
електрон и позитрон (3,4%)
мюон и антимюон (3,4%)
тау лептон и антитау лептон (3,4%)
долен кварк (различен от дънния) и долен антикварк (15,2%)
странен кварк и странен антикварк (15,2%)
дънен кварк и дънен антикварк (15,2%)
горен кварк (различен от топ кварка) и горен антикварк (11,8%)
чаровен кварк и чаровен антикварк (11,8%)
Накрая, топ кваркът има вероятност 12.95% във всеки момент да се разпадне по следните начини (отново с равни вероятности):
W бозон и долен кварк
W бозон и странен кварк
W бозон и дънен кварк
Топ антикваркът има същото поведение като топ кварка, но генерира W бозони и антикваркове. Всички останали частици имат порядъци по-дълъг период на полуразпад, заради което ще ги считаме за стабилни. Естествено, ако в даден момент частица прояви разпад, то получените частици ще започнат съществуването си чак на следващия момент (такт).
Тъй като Вселената е в по-голямата си част празна, можем да приемем, че частиците не взаимодействат една с друга, както и не влияят на вероятностите за разпад на другите, ами са изцяло независими.
Целта на проекта е по началното състояние от един Хигс бозон да покажете един възможен процес на получаване на стабилно състояние, например (по един ред за всеки момент от съществуването на Вселената):
Един Хигс бозон
Един Хигс бозон
Един Хигс бозон
Един Хигс бозон
Два W бозона
Два W бозона
Един W бозон, един позитрон и едно неутрино
Един позитрон, един антитау лептон и двe неутринота.
Можем да направим наблюдението, че Хигс бозонът се е разпаднал чак в четвъртия момент, единият получен W бозон в шестия момент, а другият - на следващия. Забележете, че първоначалното състояние на Вселената винаги се включва в резултата (ако в първия момент се случи нещо, резултатът ще бъде видим във втория). Ако предпочитате, можете да включите в резултата само моментите, в които състоянието е различно от предишното (в примера: 5, 7 и 8). Точният формат на резултата/изхода е по Ваш избор. Задължително е кодът ви да спазва вероятностите в условието, а не да “хитрува” като всеки път генерира едно (или малък брой) предопределени стабилни състояния. 
Бонус точки биха били присъдени, ако първоначалното състояние на Вселената може да бъде определяно от потребителя (в ролята си на Бог), а не е фиксирано до просто един Хигс бозон. Голям бонус ще заслужи проект, който визуализира живота на Вселената. Бъдете креативни :)
